[algorytm#12]

Po wielu podróżach w różne krańce świata zauważyłem pewien problem. Ludzie potrafią mieć duże problemy z wydawaniem reszty po zakupach. Na kasach dostajemy informacje ile trzeba zapłacić, wprowadzamy ile klient zapłacił i na koniec wyświetlana jest reszta do wydania.

I tu pojawia się problem. Trzeba wydać konkretną kwotę, a dostępne mamy konkretne nominały. Nikt nie lubi jak większą kwotę dostaniemy wydaną w miedziakach. Dlatego dobrze byłoby pomóc kasjerom i pokazać w jakiej kombinacji mogą wydać resztę używając najmniejszą ilość monet.

Dlatego napisz program, który przy zadanej reszcie (poniżej 10zł) do wydania wyświetli minimalną liczbę monet do wydania reszty. Wyświetl również jakie to będą dokładnie monety.

Przyjmujemy, że operujemy na polskich monetach 1gr, 2gr, 5gr, 10gr, 20gr, 50gr, 1zł, 2zł 5zł

PRZYKŁAD

Reszta do wydania = 5,78zł

Liczba monet = 6

Monety: 5zł x 1, 50gr x1, 20gr x1, 5gr x1, 2gr x1, 1gr x1

UTRUDNIENIE (opcjonalnie)

Wprowadź stan bazy. W liście odpowiednich obiektów trzymaj stan monet w kasie i na tej podstawie zwracaj najlepszą konfigurację (części monet może nie być i przez to zwracana liczba może się różnić od optymalnej).

Zapraszam do zabawy!
